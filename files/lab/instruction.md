# Laboration: Filer och filhantering

I förra laborationen lät vi användaren skapa två geometriska följder och 
jämföra deras summor. Vi underlättade programmeringen genom att göra 
beräkningen av den geometriska summan till en funktion.

Nu ska vi förbättra vårt program ytterligare.


## Uppgift

För en längre följd av värden för $q$ blir det jobbigt för användaren att mata 
in dessa för hand. Vanligtvis finns dessa värden att tillgå i en fil.

I denna laboration ska du låta användaren mata in namnet på en fil som 
innehåller värdena för $q$. Därefter läser du in värdena och beräknar den 
geometriska summan.

Du kan låta användaren mata in $g_1$, värdet för $n$ får du genom antalet 
värden för $q$ som finns i filen.

