Kortfattad programmerings- och Pythonordlista v1.1

**=**​ är »tilldelningsoperatorn« (assignment operator) som tilldelar
variabeln till vänster om operatorn värdet av uttrycket till höger.

**==** ​är »lika med«-operatorn som returnerar True om värdet av
uttrycket till vänster är lika med värdet av uttrycket till höger om
operatorn, och annars False.

**!=**​ är »skilt från«-operatorn som returnerar True om värdet av
uttrycket till vänster inte är lika med värdet av uttrycket till höger
om operatorn, och annars False.

**\<** ​är »mindre än«-operatorn som returnerar True om värdet av
uttrycket till vänster är mindre än värdet av uttrycket till höger om
operatorn, och annars False.

**\<=**​ är »mindre än eller lika med«-operatorn som returnerar True om
värdet av uttrycket till vänster är mindre än eller lika med värdet av
uttrycket till höger om operatorn, och annars False.

**\>** ​är »större än«-operatorn som returnerar True om värdet av
uttrycket till vänster är större än värdet av uttrycket till höger om
operatorn, och annars False.

**\>=** ​är »större än eller lika med«-operatorn som returnerar True om
värdet av uttrycket till vänster är större än eller lika med värdet av
uttrycket till höger om operatorn, och annars False.

**//**​ är heltalsdivision. T.ex. är 7//2 = 3.

**()** ​är vanliga (runda) parenteser som används till parameterlistan i
funktioner och metoder.

**\[\]** ​är hakparenteser (square brackets) som man använder för att
ange elementnummer eller storlek i listor.

**%**​ är resten (modulo) vid heltalsdivision. Ex: 7 % 3 blir 1, 6 % 3
blir 0, 5 % 3 blir 2.\
**\'** ​(apostrof, Unicode U+0027) används för att skriva
stränglitteraler. Exempel: \'k\', \'\\t\'

(tabulatortecken) ), \'\\u0b87\' (Unicodetecken nummer b87).\
**\"**​ (citattecken, Unicode U+0022) används också för att skriva
stränglitteraler. Exempel: \"hejsan\".

**+ - \* /**​ är tecknen som används som operatorer för de fyra
räknesätten. Observera att om bägge operanderna i en division är heltal
blir det heltalsdivision (ingen avrundning: 9/10 blir 0). Se
prioritetsordning.

**+=, -=**​ är förkortade skrivsätt för uppräkning och nedräkning.\
**\#**​ är kommentartecknet. Allt som står efter detta tecken på en rad
ignoreras av Python-tolken, nästan, see åäö.

**;**​ semikolon används för att skilja på Python-satser som står på
samma rad.

**A\
adress**​ är ett unikt tal som representerar en minnesposition i datorns
internminne. **algoritm**​, instruktionsföljd för lösning av problem.\
**and** ​är »och«-operatorn som returnerar True om både uttrycket till
vänster och till höger om operatorn är True, annars False.\
**array**​ se lista.\
**assignment**​, se tilldelning\
**avlusa**​, korrigera fel i program.

**B\
bibliotek,**​ se katalog\
**binära tal**​ är det sätt som en dator lagrar information (även text).
Talen representerar en tvåpotens. Ex: Det binära talet 10001 (skrivs
också 100012) betyder egentligen 1\*24 + 0\*23 + 0\*22 + 0\*21 + 1\*20 =
1710 (utläses sjutton i basen 10, eller 17 decimalt och betyder analogt
1\*101 + 7\*100).\
**bit**​, minsta minnesenheten i en dator. Innehåller hög eller låg
spänning, eller olika magnetiseringsriktningar för att representera
värdet noll eller ett. Flera (vanligen åtta) bitar som gruppers ihop
bildar en byte (bitgrupp).\
**browser**​ (eng) webbläsare, t ex Mozilla, Safari, Firefox och MS
Internet Explorer.\
**bug**​ (eng) lus, fel i program. Enligt uråldriga programmerarsägner
uppstod namnet på femtiotalet när ett fel i en dator visade sig ha
orsakats av en insekt (bug) som kortslöt några ledningar.\
**byte**​, bitgrupp om vanligen 8 bitar.

**D\
debugga**​, se avlusa.\
**def**​ inleder en definition av t.ex. en funktion i Python.

**directory**​,se katalog.\
**division**​, se /

**E\
editor**​, se redigeringsprogram. **elif**​, se if\
**eller**​, villkorsoperator se or

**else**​, se if\
**evaluera**​ betyder ungefär beräkna, men kan användas även om det inte
ingår några tal, t.ex. evaluera ett uttryck som resulterar i en sträng.\
**exekvering,** ​vad en dator gör när den utför ett program, dvs stegvis
går igenom programkoden och utför den.\
**exekveringsavbrott**​, fel som uppstår under körning av ett program
som får programmet att krascha. Kan t.ex. bero på indata som programmet
inte är anpassat för eller att man går utanför en listas gränser. Använd
spårutskrifter för att ta reda på var och varför det blir fel.\
**expression** ​se uttryck

**F\
False**​, booleskt värde som representerar ett felaktigt påstående (icke
uppfyllt villkor). Se även True.\
**falsk**​, se False.\
**felsökning**​, se avlusning, exekveringsavbrott och kompileringsfel.\
**fil**​, datorernas motsvarighet till pappersdokument. En fil kan
innehålla t.ex. en text, ett program, en länk, en film, ett ljud, eller
en bild.\
**filnamn**​, till skillnad mot pappersdokument måste alla filer
namnges. Hur detta görs beror på vilket operativsystem datorn använder.
Specialtecken som åäö kan ställa till problem i filnamn eftersom åäö
hanteras olika i olika operativsystem.\
**float()**​, funktion i Python som tar t.ex. en sträng som parameter
och returnerar motsvarande reella tal.\
**flöde**​, se programflöde.\
**flyttal**​, se reella tal.\
**for**​ används för att skapa en slinga (åstadkomma upprepning), se
även while.\
**function invocation**​ se funktionsanrop.\
**funktion**​, är en namngiven grupp av variabeldeklarationer och satser
som kan anropas (exekveras) vid behov. I funktionsdeklarationen anger
man vilken kod som skall exekveras när funktionen anropas.
Funktionsdeklarationen innefattar funktionens namn, en parameterlista
(som kan vara tom), och ett block som innehåller koden.\
**funktionsanrop** ​medför att den kod som finns i funktionen utförs.
Anropsparametrarna används för att förse funktionen med indata.
Funktionen kan dessutom vidarebefordra utdata till den anropande koden
genom en retursats (return).

**G\
gemen**​ bokstav är detsamma som liten bokstav. Se även versal.\
**gränssnitt** ​är kontaktytan mellan två enheter, t ex människa och
maskin, borrmaskin och borrar.

**H\
hexadecimalt tal**​ har basen sexton. Siffrorna tio till femton
representeras med bokstäverna A--F. 1010 = A16, 1110 = B16, osv. Basen
16 skrivs ibland H, t ex kan 1710 skrivas 11H . **HTML**​, Hyper Text
Markup Language, språk som används för att göra layout av framför allt
webbsidor.

**hårdkoda**​, progammerarslang för att frångå principerna om att göra
program anpassningsbara. Jämför med att skruva fast möbler i golv och
väggar i stället för att bara ställa dit dem. Möblerna kommer att stå
stadigt, men det blir jobbigt att möblera om.

**I\
identifierare** ​namn på t.ex. variabel, funktion, klass, etc.\
**if** ​else används i villkorssatser. De indenterade satserna som står
före else utförs endast om villkoret efter if blir True, annars utförs
de indenterade satserna efter else. else och satsen efter else kan
utelämnas. Flera villkor kan kombineras med elif (annars om).\
**implementera**​, göra program körbara på dator (till skillnad från t
ex skissa på papper).\
**import** ​används för att importera paket och enskilda funktioner till
ett pythonprogram. **ingenting** ​är ett värde som är svårt att
representera på en dator eftersom alla minnesutrymmen innehåller
någonting. För tal används vanligen värdet 0; för strängar är det
vanligt att använda en tom sträng (\"\"). I Python kan man dessutom
använda None för att representera att en variabel inte har något värde.\
**indentera**​, skjuta in text (med tabb- eller mellanslag). I Python är
indenteringen betydelsebärande (till skillnad från många andra språk där
den endast är en konvention för att underlätta mänsklig läsning). T.ex.
avslutar en icke-indenterad sats if-,och while-satser. **initialize**​
se initiera\
**initiera** ​en variabel innebär att ge den ett startvärde.\
**inläsning**​ från tangentbord görs vanligen med input(). Se även
utmatning.\
**inmatning**​, se inläsning.\
**input()**​, funktion i Python som läser indata från tangentbordet och
tolkar det som det vore en text (datatypen sträng).\
**int()**​, funktion i Python som tar t ex en sträng som parameter och
returnerar motsvarande heltal. **inte**​, se !\
**iteration**​, datorjargong för upprepning, vanligen i samband med
while-, for- och do-while-slingor.

**K\
katalog**​, (directory, bibliotek) förvaringsutrymme för filer och
kataloger.\
**koda**​, programmerarjargong för skriva programkod.\
**konkatenering**​, sammanfogning av strängar. T ex blir "Hej " + "du!"
== "Hej du!"\
**kommentar**​, används för att förklara saker för programmeraren som
inte framgår direkt av koden. I Pythonbörjar kommentarer med \# resten
av raden ignoreras då av Python-tolken. **kompilator**​, ett program som
översätter program från ett format till ett annat.\
**kompilera**​, översätta källkodsprogram med en kompilator.\
**kompileringsfel**​, fel som uppstår när en kompilator inte kan
översätta källkoden.\
**källkod** ​är det normala sättet att representera ett program i ett
format läsbart för människor. Alla pythonexempel i denna kurs är
källkod. Se även maskinkod.

**L\
lista**​ är en ordnad följd av element. Varje element har ett unikt
nummer från 0 till n-1, där n är listans storlek. För att manipulera
enskilda element i en lista måste man använda ett heltalsindex för att
komma åt det. Ofta använder man slingor med en indexvariabel för att gå
igenom alla element i en lista. Kallas i andra språk för t.ex. vektor
och array.\
**litteral**​ är källkodsrepresentationen av ett värde av primitiv typ,
strängtyp, eller None. Exempel: \"hello\", \'k\', 8, 1.0E4, True, None.\
**logiska uttryck**​, uttryck med värdet True eller False. Se t ex or,
and och not\
**logiskt fel**​, fel som beror på att programmeraren inte tänkt igenom
programmet ordentligt. Programmet går att kompilera och köra utan
felavbrott, men det gör fel saker. Använd spårutskrifter för att hitta
felet.\
**loop**​ se slinga, while eller for.\
**läsa**​, vad ett program gör för att komma åt nya indata. Ett program
kan läsa från tangentbordet, musen och filer.

**M\
maskinkod**​, program som kompilerats för att passa en viss datortyp
(och kan därmed inte flyttas till andra\
sorters datorer).\
**matematiska uttryck**​, se +-\*/\
**method invocation** ​se funktionsanrop\
**metod** ​är en funktion som är definierad i en klass.\
**metodanrop**​, se funktionsanrop.\
**metoddeklaration**​, se metod.\
**minne**​ finns av två sorter: primärminne (internminne) och
sekundärminne (externminne). I primärminnet befinner sig programmet när
det körs och där finns också alla variabler som används. På
sekundärminnet (t.ex. disketter, CD-skivor och USB-minnen) lagras
information i filer.\
**modulo** rest vid heltalsdivision, se %

**N\
negation**​, se not\
**None**​ är en litteral som anger att en variabel saknar värde. Se även
ingenting.

**not** ​är »negerings«-operatorn som returnerar True om värdet av
uttrycket till höger är False och False om värdet av uttrycket till
höger är True.\
**nyckelord**​ eller reserverat ord är ett fördeklarerat ord i Python
som inte får användas som identifierare: and,assert, break, class,
continue, def, del, elif, else, except, exec, finally, for, from,
global, if, import, in, is, lambda, not, or, pass, print, raise, return,
try, while, yield.

**O\
och**​, se and\
**operator**​ är en symbol som representerar en operation i ett
programspråk. Additionsoperatorn + och tilldelningsoperatorn = är
exempel på operatorer i Python.\
**or** är »eller«-operatorn som returnerar True om minst ett av
uttrycken till vänster och till höger om operatorn är True, annars
False.

**P\
parameter** ​är antingen en anropsparameter, det värde som skickas till
en funktion vid ett funktionsanrop, eller en formell parameter, den
identifierare man använder för att namnge en parameter i
funktionsdeklarationen. Den formella parametern får sitt värde från
anropsparametern vid funktionsanropet och är en lokal variabel i
funktionen.\
**parse**​ analysera eller tolka. I datorsammanhang vanligen att tolka
en följd av tecken eller ord. **print**​, se utskrift.\
**prioritetsordning**​ anger i vilken ordning operationer ska utföras. T
ex ska 3+4\*5 evalueras till 23 (inte 35) eftersom multiplikation har
högre prioritet än addition.\
**program**​, instruktionsföljd för dator.\
**programflöde**​, ordningsföljden i vilken satserna i ett program
utförs.

**R\
random**​, pythonmodul som innehåller funktioner för slumptal.\
**random()** ​funktion i random som returnerar ett slumptal mellan 0 och
1.\
**read**​, se inläsning\
**redigeringsprogram** ​(editor), program som kan användas för att ändra
innehållet i filer. **returnera**​, skicka tillbaka, ett sätt (det
föredragna) som funktioner (def) kan påverka värden i resten av
programmet. Ofta tas det som returneras (returvärdet) om hand där
funktionen anropas genom att tilldela värdet till en variabel.

**S\
sammansatt villkor**​ är villkor som kombineras med booleska operatorer.
Se logiskt uttryck.\
**sant**, se True.\
**sats** ​är den minsta kompletta operationen i ett program.\
**slinga**​ (loop, snurra) är ett antal satser i ett program som utförs
så länge ett villkor är sant. I Python skapar man slingor med for eller
while.\
**slumptal** ​kan fås t ex m h a random().\
**snurra**​, se slinga\
**snygg kod**​ är kod som är korrekt, lättläst och lättändrad.\
**spårutskrift** ​utskrift som egentligen inte är nödvändig för
programmets funktion, men används dels för att användaren ska veta vad
som händer, dels för att programmeraren ska kunna hitta fel i
programmet.\
**statement**​ se sats\
**syntax** ​är regler för hur satser i ett program ska skrivas.

**T\
tilldelning**​ (assignment) ger en variabel ett nytt värde. En
tilldelning kan göras med **tilldelningsoperatorn**​ =. När man använder
tilldelningsoperatorn kommer uttrycket i högerledet att evalueras och
det resulterande värdet kopieras till variabeln i vänsterledet. Se även
= i början av detta index. Exempel:\
n = 17 \# n får värdet 17 i =\
42 \* n \# i får värdet 714

iv\[2\] = i-14 \# tredje elementet i iv får värdet 700 iv\[n\]\
= 4711 \# artonde elementet i iv får värdet 4711\
**tom sträng**​ representeras av två citattecken (\"\").\
**True,**​ booleskt värde som representerar ett korrekt påstående
(uppfyllt villkor). Se även False.

**U\
Unicode**​ är den standardiserade 16-bitars teckenkod som används bland
annat för att representera tecken i Python. Unicode innehåller de tecken
som behövs för att kunna skriva texter på alla vanligt förekommande
språk.\
**upprepa**​, se slinga.\
**UTF-8**​, vanlig teckenkodning, se http://sv.wikipedia.org/wiki/UTF-8\
**utmatning**​, se utskrift.\
**utskrift**​, ge information till användaren genom att skriva text
(till skillnad från att rita ut något). För skärmutskrift används
vanligen print\
**uttryck**​ (expression) är en av beståndsdelarna i en sats. Ett
uttryck består av operatorer och operander.\
**Operanderna** ​kan vara variabler, funktionsanrop, metodanrop eller
litteraler. Det går att beräkna uttryckets värde.

**V\
variabel** ​är en identifierare i ett program som representerar en
minnesposition i vilken variabelns värde lagras under exekveringen av
programmet.\
**vektor**​ se lista.\
**villkor** ​eller booleska uttryck bildas med booleska värden (True och
False) eller variabler och funktioner (med booleska värden) och
eventuellt jämförelseoperatorer och resulterar i ett värde som antingen
är True eller False. Används bland annat i if-satser och while-slingor.
Värdet av ett villkor kan tilldelas variabler. Exempel:\
Om minaPengar innehåller ett tal så är uttrycket minaPengar \> 0 sant
(True) om minaPengar har ett värde större än noll. Uttrycket är falskt
(False) om minaPengar är noll eller negativt. Flera villkor kan
kombineras med logiska operatorer.

**villkorssats** (conditional statement) är en sats som gör det möjligt
att välja mellan en eller flera alternativa satser beroende på om ett
villkor är uppfyllt eller inte. I Python skapar man villkorssatser med
if.

**W\
while**​-slinga, ett sätt att åstadkomma upprepning.

**ÅÄÖ\
åäö**​ brukar ställa till det i alla programmeringsspråk, men nyare
versioner av Python hanterar de bra. Ibland kan det dock bli fel men
oftas försvinner dessa problem om man först i programmet skriver
kommentaren:\
\# -\*- coding: utf-8 -\*-
