\title{Motivering för kursupplägget}
\author{Daniel Bosk}
\institute{KTH EECS}

\mode*

\begin{frame}
  \maketitle
\end{frame}

\begin{abstract}
  \input{abstract.tex}
\end{abstract}

\begin{frame}
  \only<presentation>{\tableofcontents[hideallsubsections]}
  \only<article>{\tableofcontents*}
\end{frame}
\clearpage


\section{Introduktion}

Kursen har följande lärandemål (från kursplanen våren 2025):

Efter godkänd kurs ska studenten kunna
\begin{enumerate}
\item
  konstruera program utan kodupprepningar,
\item
  dela upp ett större problem i hanterliga delar,
\item
  dela upp ett program,
\item
  tillämpa styrstrukturer,
\item
  utforma och presentera användarvänliga utdata,
\item
  skapa flexibla applikationer,
\item
  konstruera programmerarvänliga program med lämpliga namn och
  kommentarer,
\item
  konsekvent språk och typografi,
\item
  konstruera interaktiva program,
\item
  använda och konstruera sammansatta datatyper och klasser,
\item
  överföra data mellan fil och program,
\item
  granska andras program,
\end{enumerate}
i syfte att senare
\begin{itemize}
\item
  kunna använda programmering för att lösa problem,
\item
  kunna tillämpa problemlösningsmetodiken även inom andra områden än
  programmering,
\item
  kunna diskutera programutveckling med experter,
\item
  kunna bedöma program i storleksordningen på ca femhundra rader kod,
\item
  självständigt och i grupp kunna lösa problem genom att konstruera
  program på upp till femhundra rader i ett modernt programspråk.
\end{itemize}
 
Denna diskussion kommer att utgå från några av mina reflektioner från 
examinatorskursen, återfinns i \cref{examinatorskursen}.


\section{Utformningen av datorprovet\protect\footnote{%
    Följande examinatorer har bidragit till datorprovets nuvarande utformning 
    (bokstavsordning på efternamn):
    Daniel Bosk, Olof Bälter, Vahid Mosavat, Emma Riese.
    Daniel Bosk och Vahid Mosavat lade till att studenterna får skriva 
    kvarvarande lärandemål.
    Emma Enström har bidragit till diskussionen om det.
}}

Ladok-momentet LAB2, 1.5 hp, är ett datorprov.
Studenterna får skriva provet på dator.
Frågorna berör kursens olika lärandemål (dock inte alla) och kompletterar 
laborationer och projekt.

\subsection{Målrelaterad bedömning och validitet}

Provet bedömer lärandemålen enligt \cref{LärandemålDatorprovet}.
Provet har 21 frågor totalt.
Det finns tre frågor per lärandemål.
För jämförelse har vi kursens lärandemål i \cref{LarandemalKursen}.

\begin{table}[p]
  \caption{Mappning mellan lärandemål och frågor för datorprovet.}
  \label{LärandemålDatorprovet}
  \begin{tabular}{rll}
    \toprule
    \(n\) & Lärandemål & Frågor\\
    \midrule
    1 & Programmerarvänliga program och tilldelningar & Frågorna 1-3\\
    2 & Tillämpa styrstrukturer & Frågorna 4-6\\
    3 & Utforma och presentera användarvänliga utdata & Frågorna 7-9\\
    4 & Överföra data mellan fil och program & Frågorna 10-12\\
    5 & Konstruera interaktiva program & Frågorna 13-15\\
    6 & Använda och konstruera sammansatta datatyper och klasser & Frågorna 
    16-18\\
    7 & Dela upp ett program & Frågorna 19-21\\
    \bottomrule
  \end{tabular}
\end{table}

\begin{table}[p]
  \caption{Lärandemål för kursen.}
  \label{LarandemalKursen}
  \begin{tabular}{rp{0.9\columnwidth}}
    \toprule
    \(n\) & Lärandemål\\
    \midrule
    1 & Konstruera program utan kodupprepningar\\
    2 & Dela upp ett större problem i hanterliga delar\\
    3 & Dela upp ett program\\
    4 & Tillämpa styrstrukturer\\
    5 & Utforma och presentera användarvänliga utdata\\
    6 & Skapa flexibla applikationer\\
    7 & Konstruera programmerarvänliga program med lämpliga namn och kommentarer\\
    8 & Konsekvent språk och typografi\\
    9 & Konstruera interaktiva program\\
    10 & Använda och konstruera sammansatta datatyper och klasser\\
    11 & Överföra data mellan fil och program\\
    12 & Granska andras program\\
    \bottomrule
  \end{tabular}
\end{table}

Om vi jämför \cref{LärandemålDatorprovet} med \cref{LarandemalKursen} ser vi 
att datorprovet inte täcker följande lärandemål:
\begin{enumerate}
\setcounter{enumi}{0}
\item Konstruera program utan kodupprepningar \label{item:reuse}
\item Dela upp ett större problem i hanterliga delar \label{item:divide}
\setcounter{enumi}{5}
\item Skapa flexibla applikationer \label{item:flexible}
\item Konstruera programmerarvänliga program med lämpliga namn och kommentarer \label{item:readable}
\item Konsekvent språk och typografi \label{item:consistency}
\setcounter{enumi}{11}
\item Granska andras program \label{item:review}
\end{enumerate}
Dessa måste således täckas av andra examinationsmoment.

Studenterna kan få ett bonuspoäng per lärandemål (i 
\cref{LärandemålDatorprovet}).
Uppgifterna som de måste göra (i tid) för att få bonuspoängen är relaterade 
till just det lärandemålet.

För att klara provet behöver studenterna klara minst 2 av 3 frågor per 
lärandemål.
Med bonuspoängen behöver de då bara klara 1 av 3 frågor per lärandemål.

\paragraph{Analys}

Utifrån diskussionen i \cref{målrelaterad-bedömning-validitet} kan vi 
konstatera att datorprovet är utformat på ett sätt som ger hög validitet.
Det går inte att klara datorprovet utan att ha uppnått godkänt resultat på 
samtliga lärandemål.

Bonuspoängens utformning går också i linje med validiteten.
Bonuspoängen är per lärandemål och kan således inte bidra till att studenten 
får godkänt resultat om de inte uppnått godkänt resultat på samtliga 
lärandemål.
Som diskuteras nedan, \cref{BehövsDatorprovet}, kan vi dock diskutera huruvida 
bonuspoängen sänker provets validitet:
då övervakad examination blir oövervakad.

Enström påtalade att det är skillnad mellan att klara enstaka frågor jämfört 
med ett helt prov.
Exempelvis är det lättare att gissa sig till godkänt på ett lärandemål (gissa 
rätt på två av tre frågor) åt gången än alla frågor samtidigt (gissa rätt på 14 
av 21 frågor).
Eller med bonuspoäng:
gissa rätt på en fråga åt gången istället för sju vid samma tillfälle.

Vi kan dock notera att inga lärandemål har tidsaspekter.
Tiden det tar för studenten att genomföra en uppgift för ett lärandemål är 
därför inte relevant för bedömningen.
Provet är dock tidsbegränsat, men det ska ses som administrativ konsekvens.
Således är det inget problem att studenterna får olika mycket tid på sig att 
lösa uppgifterna.
Vi kan således låta studenterna skriva om endast de lärandemål som de inte ännu 
uppnått godkänt på, då lärandemålen examineras oberoende av varandra (skilda 
frågor).
Men som Enström påpekade påverkar det provet validitet i form av möjlighet att 
gissa sig till ett godkänt resultat.


\subsection{Rättssäker examination}

Det är flera saker vi bör diskutera här.
Examinatorskursen tar upp proportionalitetsprincipen och 
likabehandlingsprincipen.
Vi har även UKÄ:s skrift \emph{Rättssäker examination} att luta oss på.

\subsubsection{Proportionalitetsprincipen}

Proportionalitetsprincipen innebär att examinationen ska stå i proportion till 
vad den mäter.
Som vi såg i \cref{proportionalitetsprincipen} ovan, kan vi ställa oss följande 
frågor:
\begin{itemize}
  \item Behövs åtgärden för att myndigheten ska uppnå de mål som gäller för 
    den?
  \item Finns det mindre ingripande alternativ som ger samma eller nästan samma
    resultat?
  \item Är skadorna som uppstår rimliga i förhållande till det mål som uppnås?
\end{itemize}

\paragraph{Behövs datorprovet?}\label{BehövsDatorprovet}

Om provet ges oövervakat tillför det inte särskilt mycket, då samtliga 
lärandemål redan bedöms i, främst, p-uppgiften.
Övervakat prov tillför dock att vi bedömer dem övervakat.
Laborationerna och p-uppgiften kan de lösa med, möjligen otillåtna, hjälpmedel.
Att de klarar provet övervakat visar att de kan lösa uppgifterna på egen hand.
På så vis kan vi motivera att provet behövs och således att den första frågan 
besvaras med ja.

Dock går dessa argument emot användandet av bonuspoäng, då en del av provet går 
från övervakat till oövervakat.

\paragraph{Finns andra alternativ?}

Huvudpoängen är att vi vill bedöma att de kan lösa uppgifterna på egen hand, 
utan otillåtna hjälpmedel.
Då måste vi övervaka dem när de löser någon sorts uppgift.
Vi måste också bedöma flertalet lärandemål för att få en rättvisande bild av 
deras kunskaper.
Provets utformning gör det också enkelt att bedöma, vilket är positivt ur 
resursanvändningssynpunkt.

\paragraph{Hur kan vi hantera skador?}

Hur är det då med eventuella skador som uppstår?
Det är ett prov, som bara kan skrivas vid vissa tillfällen (för övervakningen).
Provet håller inne på 1.5 hp för studenten.
Vi vet från erfarenhet att ibland kan så lite som 0.5 hp vara avgörande för 
huruvida studenten får CSN eller inte.
Denna typ av examinationsmoment kan således orsaka en hel del stress för 
studenten.
Det kan även förekomma personliga angelägenheter som förhindrar att studenten 
kan skriva på något av de (få) tillfällena som finns.
Vi återkommer till detta när vi diskuterar likhetsprincipen och normkritiskt 
förhållningssätt, men exempelvis småbarnsföräldrar kan få förhinder pga vab.

Vi kan reducera de skador som datorprovet för med sig genom att öka antalet 
tillfällen som studenten kan skriva provet.
Då blir det en kostnadsfråga för myndigheten.
Jag anser att vi inte behöver ha fler än tre tillfällen per kurstillfälle per 
år om vi låter samtliga studenter skriva på samtliga provtillfällen.
När vi ändå organiserar övervakning för att ge provet, då kan alla som behöver 
få skriva det.
Den kostnadsökningen blir då marginell för myndigheten och kan inte användas 
för att motivera att neka studenter att delta vid provtillfällen.

Det ges för tillfället fem kurstillfällen per år.
Vi kan låta varje kurstillfälle ha två tillfällen för datorprovet.
Det skulle ge totalt tio tillfällen per år,
samt ett extra i augusti för samtliga.
Då skulle vi kunna slå ihop några av de tillfällen som ges under höstterminen, 
när flertalet kurstillfällen ges, för att få en jämnare spridning över året.
Vi vill att det ska ha gått iallafall tre veckor mellan 
provtillfällena\footnote{%
  Det finns inga nationella regler men UKÄ anser att tiden mellan meddelandet 
  av tentamensresultatet och omprovet måste vara minst tio arbetsdagar eller 
  minst två veckor.
}.

\subsubsection{Likhetsprincipen}

Enligt likhetsprincipen (i offentlig förvaltning) ska alla studenter behandlas 
lika, som i \emph{allas likhet inför lagen}.
Det vill säga alla studenter måste klara samma krav för att få godkänt, dvs 
måste uppnå godkänt på alla lärandemål.
Detta förutsätter dock inte att alla behöver genomgå samma examination, vilket 
för oss in på nästa ämne.

\subsection{Likvärdig examination}

Det finns några aspekter att ta upp här:
\begin{itemize}
  \item inkluderande examination,
  \item varierad examination,
  \item normkritiskt förhållningssätt.
\end{itemize}

\subsubsection{Normstudenten och inkluderande examination}

Låt oss se hur studenterna ser ut på våra program.
Vi ser antalet sökande och antalet antagna i olika åldersgrupper i 
\cref{ÅlderStudenter}.
Vi kontrasterar studenterna i prgi och prgm med studenterna på 
kandidatprogrammet i Systemvetenskap vid LTU\footnote{%
  Programmet är det med flest, i antal, sökande över 34 år inför höstterminen 
  2024, nationellt bland program med datainriktning.
}.
Detta program har studieorten \enquote{Ortsoberoende} och ges alltså på 
distans.

\begin{table}
  \caption{%
    Antal sökande och antagna per program samt åldersgrupp.
    Statistiken är hämtad från UHR:s antagningsstatistik för hösten 2024.%
  }%
  \label{ÅlderStudenter}
  \centering
  \begin{tabular}{lrrr}
    \toprule
    & \textbf{Under 25} & \textbf{25--34} & \textbf{Över 34} \\
    \midrule
    \textbf{prgi Sökande} & 2873 & 151 & 26 \\
    \textbf{prgi Antagna} & 201 & 8 & 1 \\
    \midrule
    \textbf{prgm Sökande} & 1906 & 126 & 27 \\
    \textbf{prgm Antagna} & 184 & 4 & 2 \\
    \midrule
    \textbf{LTU Sökande} & 448 & 928 & 536 \\
    \textbf{LTU Antagna} & 9 & 24 & 12 \\
    \bottomrule
  \end{tabular}
\end{table}

Vi kan konstatera att det finns fog att fråga oss huruvida våra val vid design 
av undervisning och examination påverkar vad som är normstudenten på våra 
program.
Och ett normkritiskt förhållningssätt innebär att vi inte borde anpassa oss 
till majoriteten, utan ta dem som avviker från normen i beaktande.

\paragraph{Antalet prov}

Jag skulle därför argumentera att vi bör ge studenterna fler än två tillfällen 
per år för datorprovet.
Just för att de få som är äldre, med stor sannolikhet, har mer komplexa 
livssituationer än de yngre studenterna:
barn som måste hämtas, lämnas, vabbas, jobb på sidan om för att klara 
bolånet\footnote{%
  Även om CSN försöker att avhjälpa dessa situationer med tilläggslån, så är 
  jag inte helt övertygad att banken godtar det när man har bolån.
} etc.
Således är det lättare hänt för dessa studenter att missa ett provtillfälle.

Det kan också argumenteras att även de yngre har ett incitament att skriva 
proven sjuka, om de är sjuka vid ett av tillfällena, när det ges så få 
tillfällen.

Ett flertal provtillfällen per år, som är kända i förväg, underlättar för alla 
studenter att planera och hantera oförutsedda händelser.

Bosk, Riese och Mosavat kom fram till att vi ger provet i varje period (i 
tentaperioden) samt i augusti.
Då får samtliga studenter fem skrivtillfällen per år.

\paragraph{Bonuspoäng}

Jag argumenterar fortfarande att bonuspoängen ger fördel för de 
\enquote{normala} studenterna, som lättare kan hålla strikta deadlines och 
lättare kan följa kursens schema utan avvikelser.
Texten om inkluderande examination använder som exempel just att vi bör vara 
mer generösa med tid för att, exempelvis föräldrar, lättare ska kunna anpassa 
studierna till de problem som uppstår i vardagen.
Bonuspoäng med strikt deadline anser jag går emot det.

Det är just deadline som jag är emot.
Som jag skrev ovan kan jag acceptera att en del av examinationen flyttas från 
det övervakade provet till det oövervakade studiematerialet.
Jag skulle således säga att jag förespråkar att ge bonuspoäng till alla som 
gjort uppgifterna i studiematerialet innan provet.


\subsubsection{Varierad examination}

Rieses design med tre frågor per lärandemål tar detta i beaktande.
De tre frågorna är av olika typ, men alltid samma tre typer.
Detta för att studenter med olika svårigheter för olika typer av frågor ska 
kunna visa sina kunskaper.
Därav gränsen på två av tre frågor per lärandemål för att nå godkänt.

I de fall där studenter behöver andra format, exempelvis muntlig istället för 
skriftlig examination, så har vi primärt Funka.
Det finns dock även möjlighet för de studenter som har svårt att klara ett 
skriftligt prov under tidspress att få alternativ examination.
I kursplanen står det att \enquote{\textins{e}xaminator får medge annan 
examinationsform vid omexamination av enstaka studenter.}

\begin{frame}[allowframebreaks]
  \printbibliography[heading=bibintoc]
\end{frame}

\appendix

\input{./examinatorskursen.tex}

