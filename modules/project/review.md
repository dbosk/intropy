# Projekt: Granskning

När ditt projekt är klart ska du redovisa det, men innan du får redovisa ditt 
projekt måste en annan student först ha granskat det.

Fokus på kursen har hittills varit att lära sig att programmera. Men faktum är 
att en väldigt stor del av programmeringen går ut på att läsa andras kod. Detta 
moment går ut på att läsa någon annans kod. Det kommer att bli väldigt 
påtagligt under granskningen hur viktigt saker som kommentarer och god struktur 
för koden faktiskt är. Granskningen kommer således att hjälpa dig att öka 
chanserna att bli godkänd när du redovisar ditt projekt.

Ni kan använda [detta granskningsprotokoll][granskningsprotokoll]. Protokollet 
som används vid redovisning kommer att vara nästintill identiskt.

[granskningsprotokoll]: http://www.csc.kth.se/utbildning/kth/kurser/DD1310/P/granskningshjalp.html

**Redovisning**: Det är obligatoriskt att granska, därför ska du lämna in en 
kopia av det protokoll du fyllde i när du granskade någons projekt. Ditt 
protokoll ska innehålla alla dina kommentarer. Du ska även lämna in en kopia av 
projektet du granskade (samt vems projekt det är).
